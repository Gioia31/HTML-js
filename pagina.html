<HTML>
    <BODY bgcolor=#aff4f3>
    <CENTER>
    <H1>Panzerotti fritti</H1>
    <IMG src="panzerotti_image.jpg" height=47% width=40%>
    <H2>Ingredienti</H2>
    <P>Farina00 250 g<BR>
    Farina Manitoba 250 g<BR>
    Acqua tiepida 285 g<BR>
    Olio extravergine d'oliva 8 g<BR>
    Lievito di birra fresco 8,5 g<BR>
    Zucchero 5 g<BR>
    Sale fino 10 g<BR>
    Fiordilatte 250 g<BR>
    Passata di pomodoro 200 g<BR>
    Origano q.b.<BR>
    Olio di semi q.b. per friggere<BR>
    </P> 
    <H2>Preparazione</H2>
    <P>Per preparare i panzerotti fritti cominciate dall'impasto lievitato. In una ciotola versate la farina 00 e la manitoba, sbriciolate il lievito di birra fresco e aggiungete lo zucchero. Aggiungete metà dell'acqua e iniziate a lavorare con un tarocco. Aggiungete quindi il sale, la restante acqua e lavorate ancora con il tarocco. Unite poi l'olio e iniziate ad impastare con le mani. Non appena l'impasto avrà preso consistenza trasferitelo sul piano e impastate per alcuni minuti finché non sarà liscio e omogeneo. Formate quindi un salsicciotto e stagliatelo in 10 pezzi da 80 g ciascuno. Per formare le palline appiattite una porzione di impasto sul piano di lavoro e portate tutti i lati della pasta verso il centro. Poi pirlate ciascuna porzione, schiacciando delicatamente con il palmo della mano verso il piano e facendo un movimento rotatorio. Sistemate quindi le palline su un vassoio, distanziandole bene, coprite con un canovaccio e lasciate lievitare per un'ora e mezza, fino a quando non avranno raddoppiato di volume. Intanto occupatevi del ripieno. Tagliate il fiordilatte a dadini e mettetelo a scolare così perderà parte del siero. In un pentolino scaldate un filo d'olio e versate la passata di pomodoro. Regolate di sale e fate cuocere a fuoco dolce per circa 15 minuti. Quando sarà pronto trasferite il sugo in una ciotola, profumate con dell'origano secco, mescolate e lasciate raffreddare. Recuperate le palline, ormai lievitate. Prendetene una, schiacciatela leggermente su un piano leggermente infarinato e tiratela  aiutandovi con il matterello. Dovrete ottenere un disco rotondo spesso circa 2 mm. Ponete al centro di ogni cerchietto prima la passata di pomodoro e poi la mozzarella. Chiudete a mo' di mezzaluna, avendo cura di sigillare accuratamente le estremità. Rifilate il bordo con una rotella liscia o un coltellino ben affilato. A questo punto scaldate abbondante olio di semi in una pentola portandolo a 170° e friggete i panzerotti, immergendone 1- 2 alla volta. Appena torneranno in superficie girateli 33. Per cuocerli in maniera uniforme basterà girarli spesso. Scolate su carta assorbente e proseguite la cottura degli altri. I panzerotti sono pronti, serviteli caldissimi!</P>
    </CENTER>  
    </BODY>
</HTML>